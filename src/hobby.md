# Hobby

För att ge din rollpersoner ett rikt och balanserat liv, börja med att välja två hobbier som hen redan ägnar sig åt. Använd sedan en T20 för att slumpmässigt lägga till en tredje hobby. Skulle tärningsslaget visa en hobby som din rollperson redan har, fortsätt att slå tills en ny och unik hobby uppenbarar sig.

En rollperson kan endast ha tre (3) olika hobbyer samtidigt om inget annat anges.

```admonish title="TODO"
Ska det vara någon form av bonus vid slag för hobby? En spelare med säg 5 i Intelligens (INT), som använder denna grundegenskap för **Matlagning** har endas 1/4 chans att lyckas med sitt Handlingskast. Detta gör att spelarna från början innan de tränat upp sina grundegenskaper har väldigt svårt att lyckas.
```

## Utförande

När din rollperson engagerar sig i en hobby, utförs detta genom ett T20 handlingskast, likt andra handlingskast i spelet. För att hobbyaktiviteten ska anses lyckad, ska resultatet av tärningskastet vara lika med eller lägre än rollpersonens värde i den relevanta grundegenskapen. Ett högre värde indikerar att aktiviteten misslyckats. Notera att det inte är möjligt att 'pressa ett kast' i samband med hobbyer.

- Om aktiviteten lyckas, kasta 1T6 för att avgöra hur många stresspoäng din rollperson återhämtar.
- Vid misslyckande, kasta 1T6, och ta hälften av värdet (avrundat uppåt) i ökad stress.

Beskriv gärna hur din rollperson utför sin hobby och vad som ledde till att aktiviteten blev lyckad eller misslyckad.

### Spektakulär framgång

Ett kast på exakt ett (1) med T20 innebär en spektakulär framgång. I detta fall, kasta 2T6 och använd det högsta av de två resultaten för att bestämma stressåterhämtningen.

### Katastrofalt misslyckande

Om tärningskastet resulterar i en tjugo (20), är det ett katastrofalt misslyckande. Denna händelse slår hårt mot din rollpersons moral. Kasta då 2T6 och använd det lägsta av de två resultaten som ökad stress.

## Byte av hobby

Din rollpersons hobbier är en integrerad del av deras karaktär och kan inte bytas ut av spelaren efter eget tycke. Byte eller förlust av en hobby kan endast ske genom specifika händelser i spelet.

Om spelets händelser leder till att din rollperson förlorar intresset för en av sina hobbyer, ska denna hobby strykas från din rollpersons lista omedelbart.

På samma sätt, om en händelse i spelet resulterar i att din rollperson får ett nytt intresse, får du välja en ny hobby för dem. Det är viktigt att din rollperson endast har tre hobbyer som mest om inget annat angets. Om en ny hobby tillkommer måste en gammal tas bort för att behålla balansen.

