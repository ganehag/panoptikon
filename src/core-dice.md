# Tärningar

## Rollspelstärningar

I rollspel används ofta tärningar med olika antal sidor. En sex-sidig tärning kallas inom rollspelsvärlden för T6, för att skilja den från andra tärningstyper. De vanligaste tärningarna är T4, T6, T8, T12 och T20.

I *Panoptikon* använder vi endast två typer av tärningar:

- **T6**: Används ofta för att mäta framsteg och för justeringar i samband med T20-kast.

- **T20**: Används för Handlingskast och Motståndskast, vilket är de primära kasten för att avgöra utfallet av olika handlingar och situationer i spelet.

```admonish note title="T12"
En T12 behövs för att slå på Arketyptabellen. Denna tärningstyp används dock inte i spelets övriga delar. Som spelare kan du välja direkt från tabellen istället för att slå.
```

## Tärningskast

I *Panoptikon* använder vi en notation för tärningskast som du kommer att stöta på i regelboken. Den följer formatet XT6 eller XT20. Exempelvis, 1T20 innebär att du ska kasta en tjugo-sidig tärning en gång, medan 2T20 betyder att du kastar två tjugo-sidiga tärningar, och 5T6 innebär att du kastar fem sex-sidiga tärningar. Om ingen siffra föregår "T" innebär detta alltid en (1) tärning.

Denna notation är skapad för att förenkla förståelsen och tydliggöra antalet och typen av tärningar som ska användas vid olika tillfällen i spelet.

### Notation för fördel och nackdel

För att göra det tydligare och enklare att förstå när ett tärningskast görs med [fördel](advantage-roll.md) eller [nackdel](disadvantage-roll.md), inför vi en särskild notation. Denna notation utgörs av ett linje över eller under tärningsdeklarationen. Till exempel innebär [[+T20]] eller [[+1T20]] att kastet med en tjugo-sidig tärning utförs med fördel, medan [[-1T6]] indikerar att kastet med en sex-sidig tärning utförs med nackdel.
