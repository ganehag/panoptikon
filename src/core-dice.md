# Tärningar

## Rollspelstärningar

I rollspels benämns en sexsidig tärning ofta som T6 för att särskilja den från andra tärningstyper. I Panoptikon använder vi endast två olika sorters tärningar:

- **T6**: Används ofta för att mäta framsteg och för justeringar i samband med T20-kast. För att underlätta kast med flera tärningar, se till att ha minst fyra T6-tärningar tillgängliga.

- **T20**: Används för [Handlingskast](action-roll.md) och [Motståndskast](resistance-roll.md), vilket är de primära kasten för att avgöra utfallet av olika handlingar och situationer i spelet. Det är bra att ha minst två T20-tärningar till hands för att enkelt hantera situationer där du behöver slå två T20 och välja det högsta eller lägsta resultatet.

## Tärningskast

I spelet använder vi en notation för tärningskast som du kommer att påträffa uti hela regelboken. Den följer formatet XT6 eller XT20. Exempelvis, 1T20 innebär att du ska kasta en tjugo-sidig tärning en gång, medan 2T20 betyder att du kastar två tjugo-sidiga tärningar, och 5T6 innebär att du kastar fem sex-sidiga tärningar. Om ingen siffra föregår "T" innebär detta alltid en (1) tärning.

Denna notation är skapad för att förenkla förståelsen och tydliggöra antalet och typen av tärningar som ska användas vid olika tillfällen i spelet.

### Notation för fördel och nackdel

Ett tärningskast med [fördel](advantage-roll.md) ökar chansen för framgång, medan ett kast med [nackdel](disadvantage-roll.md) gör misslyckandet mer sannolikt.

För att göra det tydligare och enklare att förstå när ett tärningskast görs med fördel eller nackdel, inför vi en särskild notation. Denna notation utgörs av ett linje över eller under tärningsdeklarationen. Till exempel innebär [[+T20]] eller [[+1T20]] att kastet med en tjugo-sidig tärning utförs med fördel, medan [[-1T6]] indikerar att kastet med en sex-sidig tärning utförs med nackdel.
