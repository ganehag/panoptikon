# Spelflöde och mål

Panoptikon är skapat för att vara ett dynamiskt och öppet spel där du, som rollperson, interagerar med andra karaktärer och miljön på ett flexibelt sätt via andra spelare eller spelledaren. Ni samtalar, utforskar och arbetar via handlingar vars utfall bestäms av tärningskast. Ni uppmuntras till samarbete och att använda er kreativitet för att navigera genom spelvärlden och dess utmaningar genom beslut som tillsammans formar en gemensam berättelse.

Livet snurrar i en ständig cykel av arbete, fritid och sömn -- ett hjul som aldrig stannar.

## Akter

En sammansättning av akter (aktsamling) utgör en fullständig berättelse där varje del har sin egen början, utmaning(ar) och avslutning.

I den första akten är det vanligt att du introduceras till de omständigheter som kommer att rollpersonernas huvudsakliga mål under resans gång. Ni blir också bekanta med en eller flera nyckelkaraktärer som, beroende på historien och era agerande, kommer att återkomma gång på gång allt eftersom berättelsen fortskrider.

I takt med att äventyret utvecklar sig tillträder ytterligare akter, där ni får utforska sidouppdrag och hantera diverse hinder eller konflikter som stjäl fokus från huvudmålet.

I äventyrets slutakt kulminerar berättelsen i en upplösning av huvudhandlingen. Om ni väljer att fortsätta spela med era nuvarande rollpersoner, kan ett nytt huvudmål göra sig till känna i spelets sista minuter.

## Speldygnet

En vanlig arbetsdag i spelet sträcker sig från 08.00 på morgonen till 17.00 på eftermiddagen. Tiden utanför dessa timmar anses som fritid, avsedd för personliga aktiviteter och vila, medan nattetid primärt är avsatt för sömn. Det är dock viktigt att notera att dessa tidsramar kan varieras baserat på din rollpersons arbetsbelastning och de aktivitet du på eget initiativ antagit.

### Arbete

Under arbetsfasen fokuserar du och dina medspelare på de uppgifter och utmaningar som era rollpersoner ställs inför. Dessa aktiviteter kan vara långsiktiga och sträcka sig över flera arbetsdagar. Genom att besluta om din rollpersons handlingar och med tärningskast ([handlingskast](action-roll.md)) som utfall avgörs framstegen i dessa uppgifter, vilket skapar möjligheter för både spänning och frustration.

### Fritid

Efter varje arbetsdag kommer en period för fria aktiviteter, där din rollperson har möjlighet att minska stress och återhämta sig. Under denna tid är du fri att välja mellan underhållande aktiviteter eller att arbeta övertid om situationen kräver det. 
Återhämtning är viktigt för din rollpersons mentala och fysiska hälsa. Resultatet av dina återhämtningsaktiviteter bestäms av tärningskast, där misslyckande kan innebära ökad stress. Likt arbete hanteras denna period genom handlingskast.

### Sömn

Sömnfasen är avgörande för din rollpersons välbefinnande. Otillräcklig sömn resulterar automatiskt i ökad stress och minskad effektivitet nästa dag. Det är viktigt att du hanterar din karaktärers sömnbehov för att upprätthålla hens hälsa och förmåga att prestera i arbetet.

```admonish info title="Helgdagar"
I grundversionen av Panoptikon existerar inte helgdagar för att förenkla spelupplevelsen. Detta innebär en kontinuerlig cykel av arbete, återhämtning och sömn. Men, för spelgrupper som önskar mer realism eller variation, kan helgdagar införas som en valfri mekanik.
```

## Samtal

Samtal med andra karaktärer utgör en central roll i spelet och är hjärtat i upplevelsen.

Genom att engagera din rollperson i dialoger med karaktärer som styrs av spelledaren eller andra spelare, vävs en rik berättelse fylld av händelser och äventyr. Genom karaktärer som rollsätts av spelledaren leds händelserna i förhoppningsvis rätt riktning mot information, konflikter, allianser och andra element vars uppgift är att ge dig som spelare en kompassriktning.

## Mål

Panoptikons värld erbjuder en mängd arbetsuppgifter, från kontorsarbete till laboratorieexperiment, debatter i konferensrum till fältoperationer. Företaget täcker ett brett fält av verksamheter, från utveckling av vällingformler till avancerad teknologi och rymdprojekt.

Äventyr i spelet bygger på primära och sekundära mål. Primära mål kan vara allt från att slutföra affärer till att uppfinna livsförändrande teknik eller medicin, eller lösa globala kriser. Sekundära mål berikar berättelsen med karaktärsrivaliteter, hemlighetsavslöjanden, eller oväntade vändningar.

Ditt och dina medspelares agerande formar äventyret, med spelledaren som guidar genom spelets värld. Kom ihåg, äventyr kräver ibland att du vågar ta steget ut för att uppleva det fullt ut.

Spelet utgör en värld där moraliska dilemman och personliga ambitioner ständigt flätas samman. Varje karaktär agerar utifrån övertygelsen om att vara sin egen berättelses hjälte, med mål som ofta kretsar kring att öka sin status eller sitt välstånd. Som spelare ges du möjligheten att djupdyka i din rollpersons etiska komplexitet. Det är en inbjudan att utforska och möjligtvis förstå dina egna värderingar och beslut bättre genom spelets utmaningar.


> **§ 3.4.67 Uppsägningproces:** För initiering av uppsägning, krävs omedelbar inlämning av "Formulär U-12B", enligt avsnitt 17.3.1 "Uppsägningsprotokoll", med stipulerad tolv månaders notis. Felaktigheter eller brister i "Formulär U-12B", refererat i bilaga C.4 "Riktlinjer för Uppsägningsdokumentation", leder till direkt avslag. Ofullständigheter i processen, specificerade i Personalhandboken, ogiltigförklarar ansökan.
>
> Utdrag från Personalhandboken

