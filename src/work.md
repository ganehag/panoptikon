# Arbete

En normal arbetsdag omfattar 24 timmar, indelad i åtta timmars arbete, åtta timmars fritid, och åtta timmars sömn. Arbetsdagen inleds klockan 08.00 och delas i två fyra timmars pass, med en paus för lunch emellan. De återstående sexton timmarna fördelas mellan sömn och fritidsaktiviteter, där åtta (8) timmars sömn krävs för att inte orsaka påfrestningar i form av ökad stress.

Dock kan arbetskrav variera, vilket innebär att arbete ibland kan förekomma under ovanliga tider på dygnet och i vissa fall kräva övertid, vilket kan inkräkta på både fritid och sömn.

I Panoptikons Personalhandbok finns riktlinjer för medarbetares morgonrutiner, för att säkerställa tillräcklig förberedelse inför arbetsdagens början.

> **§ 12.3.88 Morgonrutin:** Medarbetare uppmuntras starkt att påbörja sina dagar minst två (2) timmar före arbetspassets start, för att säkerställa adekvat tid för morgonens nödvändigheter, inklusive frukost, mentala förberedelser och transport till arbetsplatsen. Denna rekommendation, framtagen för att maximera arbetsdagens produktivitet, återfinns i Panoptikons Personalhandbok, avsnitt 11.2.5 "Optimering av arbetsdagens start".
> 
> Utdrag från Personalhandboken

## Sysslor

Varje period ger din rollperson möjligheten att koncentrera sig på en specifik [syssla](/work-tasks.md) åt gången. Inom ett period kan endast ett handlingskast göras för att främja framsteg inom denna syssla, såvida inte din karaktärs förmågor medger undantag. Sysslor representerar arbetsuppgifter som sträcker sig över längre tidsperioder, från flera timmar till projekt som kan pågå under en hel vecka eller mer. Exempel på sysslor inkluderar att skriva rapporter, bedriva forskning och utveckling eller delta i möten där processen är viktigare än resultatet.

För mer detaljer om sysslor se kapitlet om [sysslor](/work-tasks.md).

## Arbete utanför arbetstid

På Panoptikon råder strikta regler gällande arbetstider. Normalt är det inte tillåtet för rollpersoner att utföra arbetsuppgifter utanför de fastställda arbetstiderna. Detta återspeglar företagets policy för att upprätthålla en hälsosam balans mellan arbete och fritid, samt för att förebygga överarbete och stressrelaterade problem.

Spelledaren har dock möjligheten att göra undantag från denna regel och tillåta övertidsarbete. Beslutet att godkänna övertid kan tas när spelomständigheterna kräver det, eller när det tjänar spelets berättelse och rollpersonernas mål.

