# Progresshantering

I spelet används en speciell mekanik, kallad "klockor", för att visualisera och spåra rollpersonernas framsteg i deras arbete. En klocka är en cirkel uppdelad i flera sektorer, där varje sektor representerar ett steg mot att slutföra en viss uppgift eller ett projekt.

![](resources/clocks-1.pdf)

- **Uppbyggnad:** När din rollperson arbetar på en uppgift, fylls klockans sektorer för att visa framsteg. Varje syssla eller projekt kan ha sin egen klocka, med antalet sektorer varierande beroende på uppgiftens omfattning och komplexitet.
- **Användning:** Under varje arbetsperiod får rollpersonen chansen att bidra till en klocka genom att utföra relaterade aktiviteter. Ett lyckat handlingskast indikerar framsteg, och ett antal sektorer på klockan fylls i motsvarande rollpersonens framgångsgrad.
- **Fullbordande:** När alla sektorer i en klocka är ifyllda, anses uppgiften eller projektet vara slutfört. Detta kan leda till nya utvecklingar i spelet, belöningar för rollpersonen, eller upplåsning av ytterligare berättelseelement.

För mer omfattande projekt kan flera klockor kopplas samman. Varje enskild klocka representerar en del av projektet, och tillsammans bildar de en större helhet.

![](resources/clocks-2.pdf)


## Projektklockor

Projektklockor används för att spåra framsteg i större och mer komplexa projekt. Dessa projekt kan omfatta flera steg eller faser, var och en representerad av en egen sysselklocka. Projektklockor består ofta av flera länkade klockor som tillsammans bildar en helhet, där varje enskild klocka representerar en distinkt del av det större arbetet.

## Sysselklockor

Sysselklockor används för att spåra framsteg i mer rutinmässiga och vardagliga uppgifter. Dessa klockor består vanligtvis av upp emot åtta (8) sektorer och representerar arbete som kan slutföras inom en rimlig tid. Till skillnad från de mer omfattande projektklockorna, representerar en sysselklocka oftast en isolerad uppgift eller aktivitet.

## Felstegsklockor

Felstegsklockor är ett verktyg för att hålla koll på misstag eller problem som uppstår under rollpersonernas utförande av uppgifter. Dessa klockor kan användas för att spåra antalet fel under kritiska moment, som en presentation, eller för att mäta hur länge det dröjer innan en motpart avslöjar rollpersonernas lögn. En fullbordad felstegsklocka kan indikera ett totalt misslyckande eller en betydande omvälvning i situationen.

## Dualitetsklockor

Dualitetsklockor är en unik typ av klocka som visualiserar både framsteg och tillbakagång inom samma kontext. Liksom traditionella klockor fylls de på när framsteg görs i en syssla eller projekt. Det som skiljer Dualitetsklockor från andra är deras förmåga att även visa tillbakagång. När din rollperson stöter på motgångar, felsteg eller misslyckanden minskar framstegen i en dualitetsklocka.

## Alternativa visualiseringar av klockor

Det är viktigt att varje spelare och spelledaren håller noggrann koll på sina klockor. Det finns flera sätt att visualisera dessa klockor, vilket ger flexibilitet i hur de kan hanteras och upplevas.

Handritade klockor är en pålitlig och den rekommenderade metoden för att spåra framsteg. De ger en tydlig och direkt visuell representation och tillåter omedelbar anpassning och uppdatering vid förändringar.

### Användning av Tärningar

För de som föredrar en alternativ metod, kan klassiska rollspelstärningar som T4, T6, T8, T12 och T20 användas för att representera framsteg på klockorna. Varje tärning representerar en annan storlek av klocka, baserat på antalet sektorer.

- **Tärningar för Dualitetsklockor:** Användning av tärningar kan vara speciellt fördelaktigt för Dualitetsklockor. De möjliggör snabb och synlig justering av framsteg och tillbakagång.

- **Observera Risker:** En nackdel med att använda tärningar är att de kan förflytta sig om spelbordet stöts till eller om de råkar komma i vägen. Det är därför viktigt att säkra så att klockornas status inte oavsiktligt förändras.


