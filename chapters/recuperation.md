# Återhämtning

Återhämtning är en kritisk del av den dagliga rutinen i "Panoptikon". Efter en dag fylld med arbetsutmaningar behöver din rollperson tid för aktiviteter som är roliga, berikande eller avkopplande. Varje rollperson har ett utbud av hobbyer som de ägnar sig åt. Dessa hobbyer spelar en central roll i deras återhämtning och bidrar till att ge din rollperson djup och realism.

Under spelets gång kan din rollpersons intressen förändras. Hobbyer som en gång var en integrerad del av deras identitet kan förlora sin glans, medan nya intressen kan uppkomma och ge möjlighet till nya erfarenheter och utveckling.

## Hobby

För att ge dina rollpersoner ett rikt och balanserat liv, börja med att välja två hobbier som de redan ägnar sig åt. Använd sedan en T20 för att slumpmässigt lägga till en tredje hobby. Visst är det fascinerande hur ödet styr våra val och intressen? Skulle tärningsslaget visa en hobby som din rollperson redan har, fortsätt att slå tills en ny och unik hobby uppenbarar sig.

En rollperson kan endast ha tre (3) olika hobbyer samtidigt om inget annat anges.

### Hobbytabell

**Grundegenskap**: Denna kolumn visar vilka grundegenskaper som är relevanta för varje hobby. När din rollperson utför en hobbyaktivitet, väljer du en av dessa angivna egenskaper för att göra ditt tärningskast. Valet av grundegenskap reflekterar hur din rollperson närmar sig och utövar hobbyn.

\footnotesize 
| T20 | Hobby | Beskrivning | Grundegenskap |
|:---:|:------|:------------|:--------------|
|  1  | **Matlagning** | Du älskar att experimentera i köket, skapa läckra rätter och bakverk. | Intelligens (INT) / Fysik (FYS) |
|  2  | **Trädgårdsarbete** | Du finner lugn i att odla och sköta om växter, njuter av naturens skönhet. | Styrka (STY) / Psyke (PSY) |
|  3  | **Yoga** | Du söker inre frid och fysisk smidighet genom yoga och meditation. | Smidighet (SMI) / Psyke (PSY) |
|  4  | **Teater** | Du tar centrum på scenen utan manus, leder och svarar på scener med ren intuition och kvickhet. | Psyke (PSY) / Karisma (KAR) |
|  5  | **Vandring** | Du uppskattar äventyr i det fria, upptäcker nya platser till fots. | Fysik (FYS) / Psyke (PSY) |
|  6  | **Musik** | Du finner glädje och utmaning i att spela musik och behärska nya instrument. | Karisma (KAR) / Intelligens (INT) |
|  7  | **Dans** | Du uttrycker dig själv genom dans, rytm och rörelse är ditt språk. | Smidighet (SMI) / Fysik (FYS) |
|  8  | **Skrivande** | Du spinner samman ord till fascinerande berättelser och känslomässig poesi. | Psyke (PSY) / Intelligens (INT) |
|  9  | **Simning** | Du trivs bäst i vatten, simmar för att koppla av och hålla dig i form. | Fysik (FYS) / Styrka (STY) |
| 10  | **Vinprovning** | Du har en uppskattning för fina viner, utforskar och njuter av varje smaknyans. |  Karisma (KAR) / Fysik (FYS) |
| 11  | **Fribrottning** | Du kombinerar din fysiska styrka med en imponerande närvaro i ringen. | Styrka (STY) / Karisma (KAR) |
| 12  | **Cirkuskonster** | Du trollbinder publiken med dina akrobatiska färdigheter och charm, från jonglering till trapetskonster. | Karisma (KAR) / Smidighet (SMI) |
| 13  | **Pyssel** | Du finner nöje i komplexa mönster och att skapa detaljerade figurer. | Smidighet (SMI) / Intelligens (INT) |
| 14  | **Arkeolog** | Du älskar fältarbete, att avkoda det förflutna och förena äventyr med historia | Styrka (STY) / Intelligens (INT) |
| 15  | **Bergsklättring** | Du har ett driv att bemästra branta klippor och komplexa rutter. | Styrka (STY) / Smidighet (SMI) |
| 16  | **Schackspel** | Du njuter av det strategiska spelet, alltid redo för en intellektuell duell på schackbrädet. | Intelligens (INT) |
| 17  | **Fågelskådning** | Du utforskar och uppskattar naturens mångfald, en passionerad fågelskådare. | Psyke (PSY) |
| 18  | **Gör-det-själv** | Du älskar att skapa och reparera saker själv, alltid med ett nytt projekt på gång. | Smidighet (SMI) |
| 19  | **Scoutledare** | Du inspirerar och vägleder du unga människor genom äventyr och lärande i naturen. | Karisma (KAR) |
| 20  | **Löpning** | Du utmanar dig själv med långa löpturer, där din fysiska uthållighet och mentala tålamod sätts på prov i varje lopp. | Fysik (FYS) |
\normalsize


## Utförande

När din rollperson engagerar sig i en hobby, utförs detta genom ett T20 handlingskast, likt andra handlingskast i spelet. För att hobbyaktiviteten ska anses lyckad, ska resultatet av tärningskastet vara lika med eller lägre än rollpersonens värde i den relevanta grundegenskapen. Ett högre värde indikerar att aktiviteten misslyckats. Notera att det inte är möjligt att 'pressa ett kast' i samband med hobbyer.

Om aktiviteten lyckas, kasta en T6 för att avgöra hur många stresspoäng din rollperson återhämtar. Vid ett misslyckande, kasta också en T6, men rollpersonen får hälften av det uppkastade värdet (avrundat uppåt) i ökad stress.

Beskriv gärna hur din rollperson utför sin hobby och vad som ledde till att aktiviteten blev lyckad eller misslyckad.

### Spektakulär framgång

Ett kast på exakt ett (1) med T20 innebär en spektakulär framgång. I detta fall, kasta två T6 och använd det högsta av de två resultaten för att bestämma stressåterhämtningen.

### Katastrofalt misslyckande

Om tärningskastet resulterar i en tjugo (20), är det ett katastrofalt misslyckande. Denna händelse slår hårt mot din rollpersons moral. Kasta då två T6 och använd det lägsta av de två resultaten som ökad stress.

## Byte av hobby

Din rollpersons hobbyer är en integrerad del av deras karaktär och kan inte bytas ut av spelaren efter eget tycke. Byte eller förlust av en hobby kan endast ske genom specifika händelser i spelet. Om spelets händelser leder till att din rollperson förlorar intresset för en av sina hobbyer, ska denna hobby strykas från din rollpersons lista omedelbart. På samma sätt, om en händelse i spelet resulterar i att din rollperson får ett nytt intresse, får du välja en ny hobby för dem. Det är viktigt att din rollperson endast har tre hobbyer som mest om inget annat angets. Om en ny hobby tillkommer måste en gammal tas bort för att behålla balansen.

## Sömn

Sömn är en kritisk fas för din rollpersons stresshantering och återhämtning från olika tillstånd. Under sömnfasen kan du som spelare välja mellan att minska stress eller att arbeta på att återhämta dig från ett tillstånd. Observera att återhämtning från ett tillstånd är endast möjlig om stressnivån är noll (0) i den relevanta grundegenskapen.

Vanligtvis används en progressklocka med fyra sektorer för att spåra återhämtning från ett tillstånd.

### Återhämtning från tillstånd

- Slå en T6. Om du får en sexa (6), gör ett (1) framsteg i återhämtningen från ditt tillstånd i den aktuella grundegenskapen.
- Observera att om din rollperson ådrar sig mer än en (1) poäng stress, återställs allt framsteg i återhämtningen från tillståndet. 
- Du kan bara arbeta på att återhämta dig från ett tillstånd åt gången. Om du byter fokus till ett annat tillstånd, nollställs dina tidigare framsteg.

### Återhämtning från stress

- För att återhämta stress, gör ett Handlingskast baserat på din rollpersons Psyke (PSY).
- Ett lyckat kast minskar en (1) poäng stress, som kan fördelas på valfri grundegenskap.
- Vid ett misslyckat kast ökar stressen med en (1) poäng. Slå en T6 för att slumpmässigt bestämma vilken grundegenskap som påverkas, enligt tabellen nedan:

| T6 | Grundegenskap      |
|:--:|:------------------:|
| 1  | Styrka (STY)       |
| 2  | Fysik (FYS)        |
| 3  | Smidighet (SMI)    |
| 4  | Intelligens (INT)  |
| 5  | Psyke (PSY)        |
| 6  | Karisma (KAR)      |

