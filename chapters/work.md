# Arbete

Arbetsdagen för rollpersonerna i "Panoptikon" är strukturerad i fyra perioder, med två före lunch och två efter lunch. Under varje period kan din rollperson ägna sig åt en specifik **syssla** åt gången. En syssla kan innefatta ett brett spektrum av arbetsrelaterade aktiviteter, såsom:

- **Möten:** Delta i möten med andra rollpersoner eller spelledarkaraktärer för diskussion och samarbete.
- **Forskningsarbete:** Utforska och analysera information som är relevant för rollpersonens arbetsuppgifter.
- **Projektarbete:** Jobba på specifika projekt eller uppgifter som är centrala för rollpersonens yrkesroll.

Varje syssla kräver att din rollperson använder sina färdigheter och resurser på ett effektivt sätt för att uppnå framsteg och bidra till företagets mål.

## Klockor

I "Panoptikon" används en speciell mekanik, kallad "klockor", för att visualisera och spåra rollpersonernas framsteg i deras arbete. En klocka är en cirkel uppdelad i flera sektorer, där varje sektor representerar ett steg mot att slutföra en viss uppgift eller ett projekt.

- **Uppbyggnad:** När din rollperson arbetar på en uppgift, fylls klockans sektorer för att visa framsteg. Varje syssla eller projekt kan ha sin egen klocka, med antalet sektorer varierande beroende på uppgiftens omfattning och komplexitet.
- **Användning:** Under varje arbetsperiod får rollpersonen chansen att bidra till en klocka genom att utföra relaterade aktiviteter. Ett lyckat handlingskast indikerar framsteg, och ett antal sektorer på klockan fylls i motsvarande rollpersonens framgångsgrad.
- **Fullbordande:** När alla sektorer i en klocka är ifyllda, anses uppgiften eller projektet vara slutfört. Detta kan leda till nya utvecklingar i spelet, belöningar för rollpersonen, eller upplåsning av ytterligare berättelseelement.

## Sysslor

Varje rollperson i "Panoptikon" kan engagera sig i olika sysslor, dock endast en åt gången. En rollperson kan ha upp till fem (5) pågående sysslor parallellt, såvida inga speciella förmågor eller regler tillåter annorlunda.

### Progressklockor och sysslor

Inte alla sysslor kräver användning av en progressklocka. Vissa uppgifter kan vara mer direkt och enkla, medan andra är mer komplexa och kräver noggrann uppföljning. Det är spelledarens ansvar att avgöra vilka sysslor som kräver en progressklocka för att visualisera och spåra framsteg. Denna bedömning görs baserat på sysslans natur och hur den passar in i spelets övergripande berättelse.

### Utförande av sysslor

När din rollperson tar sig an en syssla, utförs detta genom ett Handlingskast med en T20. Detta kast jämförs mot en relevant grundegenskap som korresponderar med sysslan. Det är spelarens och spelledarens gemensamma beslut att avgöra vilken grundegenskap som är lämplig för den specifika sysslan. 

> *Spelledare*: "Gör ett nytt kast för att se hur väl du kommunicerar huvudpunkterna."  
> *Spelare*: (Kastar tärningen) "Åh nej, en 16. Tappar jag tråden?"  
> *Spelledare*: "Du blir osäker då de för dig okända blickarna runt bordet verkar borra sig in i din själ. Gör ett Psyke (PSY) kast."  
> *Spelare*: (Kastar tärningen) "4?"  
> *Spelledare*: "Ditt Psykevärde är 3 eftersom du redan har Mild belastning. Du misslyckas, och tar en T6 i stress på valfri grundegenskap."  
> *Spelare*: (Kastar tärningen) "Aaaa nej, 4. Jag tar det på... Styrka (STY)."  
> *Spelledare*: "Presentationen är inte över, slå ett Handlingskast igen."  

### Framsteg och progressklockor

Om handlingskastet är framgångsrikt, det vill säga lika med eller lägre än rollpersonens värde i den valda grundegenskapen, görs framsteg i sysslan. Framsteg mäts med hjälp av en progressklocka, som fylls i beroende på resultatet av ett T6-kast:

| T6 | Framsteg på Progressklockan |
|:-----------:|:---------------------------:|
|     1 - 2   | Fyller en (1) sektor        |
|     3 - 4   | Fyller två (2) sektorer     |
|     5 - 6   | Fyller tre (3) sektorer     |

> *Spelare*: "Jag vill jobba på min presentation och använder min Intelligens (INT) som är 15."  
> *Spelledare*: "Bra, gör ett handlingskast."  
> *Spelare*: "Jag fick en 14... så jag lyckas?"  
> *Spelledare*: "Ja, du lyckas. Kasta nu en T6 för att se hur mycket framsteg du gör på din progressklocka."  
> *Spelare*: (Kastar en T6) "Jag fick en 4!"  
> *Spelledare*: "Perfekt, det betyder att du fyller i två sektorer på din progressklocka. Din presentation börjar ta form!"  
> *Spelare*: "Bra, jag vill fortsätta arbeta på detta under nästa period för att försöka slutföra det."  
> *Spelledare*: "Låter bra, kom ihåg att du kan välja att använda olika grundegenskaper om du vill närma dig uppgiften på ett annat sätt."  

## Fika

TODO: be or not to be...

## Samarbete

Du kan välja att samarbeta med andra spelare för att effektivisera arbetet med en syssla. När du samarbetar, utför varje deltagande rollperson ett Handlingskast mot en lämplig grundegenskap. Om sysslan är kopplad till en progressklocka, slår varje framgångsrik deltagare en T6 för framsteg. Det högsta resultatet från dessa kast används för att bestämma hur mycket progressklockan fylls i.

För sysslor som inte kräver en progressklocka, räcker det att minst en av deltagarna lyckas med sitt handlingskast för att sysslan ska anses genomförd. När du deltar i ett samarbete, har varken "Spektakulär framgång" eller "Katastrofalt misslyckande" någon inverkan. Det innebär att samarbete kan vara en strategisk fördel i kritiska situationer.

Observera att alla som deltar i samarbetet förbrukar sin möjlighet att arbeta på den sysslan under den aktuella perioden. Du har fortfarande möjlighet att "Pressa ett kast" om du känner att det behövs, för att öka chanserna till framgång.

## Syssloptimering

När din rollperson får en ny syssla, har du möjlighet att dra nytta av dina egna kunskaper om ämnet för att detaljerat beskriva hur din rollperson närmar sig och hanterar uppgiften. Genom att ge en noggrann och realistisk beskrivning av hur rollpersonen tacklar sysslan, kan du effektivisera arbetet som krävs för att slutföra uppgiften.

Denna detaljerade förklaring av förarbetet kan resultera i att spelledaren reducerar mängden arbete eller antalet sektorer i progressklockan som behöver fyllas i för att slutföra sysslan. Exakta minskningen beror på din beskrivning och hur väl den passar in i spelets kontext, och är därmed upp till spelledarens bedömning.

\newpage

