# Alexandros Mavridis

Alexandros Mavridis, är en man vars livsresa förtäljer en saga om mod, förlust och sökandet efter frid.

## Uppväxt och familjens prövningar

Född 1904 i en liten förort till Athen, Grekland, växte Alexandros upp i en familj som snart skulle präglas av tragedi och kamp. Med faderns bortgång i det stora krigets kaos blev Alexandros, som äldste son, familjens ovilliga pelare i en ålder då de flesta barn fortfarande lär sig om världen.

Hans tidiga år präglades av en tung börda; att försörja sin mor och fem yngre syskon i en tid och plats där möjligheterna var begränsade och framtiden osäker. Hans moder, en kvinna som en gång varit fylld av liv och skratt, föll långsamt i en avgrund av förtvivlan och alkoholism efter makens död, vilket lämnade Alexandros och hans syskon att navigera genom livet med en allt mer frånvarande förälder. En avgrund som med tiden resulterade i modern tragiska bortgång i slutet av 1922.

## I tragedins fotspår

I tidiga tjugoårsåldern fann Alexandros arbete i ett tryckeri hos en lokal tidning, en plats där monotont arbete blev en daglig påminnelse om de drömmar och hopp han hade offrat för sin familjs överlevnad. Trots sin missnöje med arbetet, var det en nödvändig uppoffring för att hålla familjen flytande, särskilt då hans yngste bror insjuknat i en okänd sjukdom. Alexandros bevittnade sin brors kamp, en kamp som slutade i hjärtskärande förlust en solig aprilmorgon 1923, en händelse som lämnade ett permanent sår i det redan ärrade familjens hjärta.

Alexandros syster Maria, överväldigad av sorg efter broderns bortgång, fattade det hjärtskärande beslutet att lämna familjen i jakt på ett nytt liv. Denna handling blev en katalysator som ledde till att familjen splittrades ytterligare; Sophia och Penelope följde snart i Marias fotspår, drivna av hennes beslut att bryta upp. Denna kedja av händelser lämnade Alexandros ensam med ansvaret för den yngsta systern Xanthia, i ett hem som en gång varit fyllt av liv och kärlek.

## Xanthia Mavridis

Trots de mörka skuggorna av förlust och sorg som vilade över familjen Mavridis, förblev Xanthia en strimma av ljus i Alexandros liv. Hennes ungdomliga optimism och ljusa syn på tillvaron, trots familjens tragedier, blev en ovärderlig källa till tröst och inspiration för honom. Motiverad av hennes outtröttliga hopp, beslutade Alexandros att studera på kvällarna för att förbättra sina framtidsutsikter, trött på det begränsade livet som tryckeriet och Grekland erbjöd. Hans längtan efter en ny början drev honom att söka efter en ljusare framtid.

## Överfallet

Allting ändrades dramatiskt en ovanligt kall decemberdag 1927 när Xanthia inte återvände hem från skolan som väntat. Xanthia, som nyligen hade fyllt 13, hade tillstånd att besöka skolkamrater efter skolan, under förutsättning att hon meddelade Alexandros om sina planer i förväg. I sin växande oro ringde Alexandros till tryckeriet för att kontrollera om Xanthia hade försökt nå honom där, men till ingen nytta. Inte heller skolan kunde erbjuda några ledtrådar om var hon kunde befinna sig. Efter timmar av ångest och otaliga telefonsamtal fick Alexandros slutligen veta att Xanthia hade gått hem med en pojke efter skolans slut. Med pojkens namn, adress och telefonnummer i handen, stod Alexandros just redo att ringa när han hörde ytterdörren öppnas.

I hallen stod Xanthia, med tårar strömmande nerför kinderna. Hennes kläder var sönderrivna, hennes hår, som vanligtvis var välkammat, stod åt alla håll och någon har slagit henne i ansiktet. Hennes ben var fulla av märken och längs insidan av hennes lår rann det blod. När Alexandros omfamnade sin syster, brast något inombords. Han svor att den som har gjort detta mot Xanthia ska få betala. När han öppnade ögonen igen såg han en ung pojke utanför dörren, pojkens ansikte var lika fyllt av tårar som Xanthias, och han bedyrar sin oskuld. Pojken sa att det var hans far som våldfört sig på Xanthia.

Alexandros ilska fyllde honom. Han tog det första tillhygget han såg och började springa. Han minns inte hur långt han sprang eller varför han inte tog cykeln, men minnet av den oanständiga medelålders man som han ställs inför när han sparkar in dörren, kommer aldrig att blekna. Alexandros tror att han gav mannen en chans att förklara sig, åtminstone var det så han minns det. Han ville förstå vilken ondska som kunde driva en man till att skada en ung flicka på detta sätt. Men rättvisan för detta dåd skulle inte vänta.

## Ett nytt liv

Båda syskonen flydde till Italien efter händelsen. Mordet på mannen betraktades av många i samhället mer som en rättfärdig handling än ett brott, givet omständigheterna. Dock var rättvisans ögon inte lika förlåtande. Rädslan för rättsliga konsekvenser och möjligheten till en orättvis dom ledde till deras beslut att lämna allt bakom sig.

Tiden gick, och gradvis avtog rädslan för att bli upptäckta i sitt nya hem. Alexandros slappnade av och beslutade att lägga det förflutna bakom sig.

Trots de mentala ärr hon bar, växte Xanthia upp till en omtänksam person vars tro på människors godhet förblev orubbad. Efter att Alexandros avslutat sina studier, tog syskonen en välbehövlig semester till Schweiz, en resa som ledde till en oväntad och positiv vändning.

Xanthia föll pladask för landet och önskade inte återvända till Italien, som hon upplevde att de endast flytt till, inte valt som sitt hem. Alexandros, som hade sparat tillräckligt för att starta en egen verksamhet, hade inga invändningar mot att stanna i Schweiz.

Handelsbolaget som Alexandros grundade under hösten 1931, med fokus på import och export, växte överraskande snabbt. Snart blev lokalerna otillräckliga och företaget behövde expandera upprepade gånger. Under denna expansion blev Xanthia allt mer självständig och blev känd som en målmedveten person med en unik förmåga att få andra att lyssna. Hennes inträde i politiken våren 1938 var ingen överraskning för de som kände henne.

## Vägen till Panoptikon

Alexandros, som nu hade etablerat sig som en framgångsrik affärsman, började söka efter nya utmaningar bortom sin befintliga verksamhet. Detta sökande ledde honom till *Crest*, Panoptikons ekonomidivision utanför Zürich, där hans talanger och ambition snabbt uppmärksammades. Han fann Panoptikon fascinerande, ett företag omsvept i mysterier, vissa så djupa att de kanske bäst förblev hemligheter.

Det tog inte lång tid innan Alexandros hade klättrat till toppen och blev erbjuden en plats i Panoptikons styrelse, vintern 1955. Positionen som nytillträdd styrelseordförande sommaren 1959 betraktade han som kulmen på sin karriär, en möjlighet han såg med stor entusiasm och stolthet, åtminstone till en början.

## Styrelsearbetet

Under Alexandros tid som styrelseordförande började han ana oråd angående företagets verkliga intentioner. Hans position gav honom insyn som väckte tvivel om den riktning företaget tog. Det blev alltmer uppenbart att viktiga detaljer dolts från styrelsen, detaljer som de utan tvekan borde vara informerade om. Denna insikt stärkte hans fleraåriga misstanke om att någon inom företaget hade dolda agendor, hemligheter av stor vikt, skyddade med en nästan paranoid sekretess.

Men Alexandros höll sina misstankar för sig själv. Han var fast besluten att avslöja vilken hemlighet som hölls från honom, även i rollen som styrelseordförande.

## Projekt Rosengård

Under sin jakt på sanningen blev Alexandros varse om *Ägarna*, en skygg grupp som från kulisserna är de som styr Panoptikon. Projekt Rosengård var deras idé, deras skapelse, ett projekt som sträckte sig tillbaka till det tidiga 1800-talet. Ett projekt vars huvudsyfte var att ge *Ägarna* förmågan att överföra sitt medvetande till nya kroppar vid behov, och därmed ge dem ett evigt liv. Något som sannolikt redan hade givit *Ägarna* liv långt utöver det normala.

För Alexandros framstod detta som en överträdelse mot naturens lagar. Han ansåg att ingen, oavsett deras ställning, hade rätten att leva evigt. Trots detta valde han att hålla tyst om sin upptäckt.

## Siriporn Chareon

Upproret som ledde till störtandet av Thailands diktatur 1954 var en rörelse tänd av Siriporn (Siriphon) Chareon, en kvinna i sina bästa år. Siriporns förmåga att inspirera dem runt omkring henne att se världen ur ett nytt perspektiv var enastående. Flera år efter hennes historiska insats, under hösten 1961, hade Alexandros ett privat möte med Siriporn. Detaljerna kring vad som diskuterades under detta möte eller de efterföljande två månaderna då Alexandros stannade i Thailands nära Siriporns sida är inte dokumenterade. Det som dock är känt är att Alexandros, när han till sist lämnade Thailand, gjorde det med en sällan skådad målmedvetenhet och beslutsamhet.

## Vitalis

Med nyfunnen beslutsamhet började Alexandros gräva djupare i Panoptikons arkiv för att hitta mer information om projekt *Rosengård*. Hans sökande ledde honom till Panoptikons *Vitalis*-komplex, beläget i den relativt nybildade republiken Singapore. Där upptäckte Alexandros ett laboratorium som var i framkant när det gällde kloningsteknik för människor.

Även om tekniken inte var helt utvecklad, hade laboratoriet lyckats med att delvis överföra en persons neurologiska nätverk till en annan hjärna genom elektrisk stimulans. Detta banbrytande förfarande gjorde det möjligt att skapa ett nytt medvetande i en annan kropp. Alexandros stod inför en teknik som kunde förändra mänsklighetens framtid – och som i fel händer kunde utgöra ett oöverskådligt hot. I Alexandros ögon var världen inte redo för denna typ av förändring.

## En djärv plan

Även om *Vitalis*-komplexet var skådeplatsen för de experimentella framstegen inom projekt *Rosengård*, förvarades all kritisk dokumentation och handlingar som kunde blottlägga detta dystopiska projekt i det avlägsna *Aurora*-komplexet, beläget i norra Sverige. För Alexandros var det kristallklart att dessa valv inte bara innehöll detaljer om projektet utan sannolikt även dolda sanningar om *Ägarna* – sanningar som världen behövde få kännedom om.

Hans plan var lika djärv som den var farlig; han måste infiltrera *Aurora* och extrahera den nödvändiga informationen från ett av världens mest säkra arkiv utan att väcka uppmärksamhet. En uppgift som var extra komplicerad givet att han, trots sin position som styrelseordförande för Panoptikon, inte hade behörighet att tillgå dessa filer utan att omedelbart väcka uppmärksamhet.

Men åren vägde tungt på Alexandros axlar. Ett stenkast från sextio och med ett sinne som tillhörde en långt yngre man, var dock hans kropp inte den yngling han en gång varit.

Alexandros övervägde att dela sin hemlighet med en yngre person som skulle kunna utföra jobbet. Men Panoptikon var inte bara ett företag; det var en maktfaktor som hade inflytande över nationer. Alexandros, som själv satt i styrelsen, var väl medveten om detta. Att dra in någon annan i detta farliga spel kändes alltför riskabelt.

Han hade alla korten på handen, fullt medveten om hur han borde spela dem - men det tog emot. Trots detta beslutade han sig att vända blicken mot det projekt han försökte störta, Projekt Rosengård.

## Haruto Watanabes

Haruto Watanabes är en begåvad ung forskare som Alexandros hade övertygat att ansluta sig till sin sak. Samarbetet resulterade i skapandet av en yngre klon av Alexandros, identisk i varje detalj ända ned till fingeravtrycken, fast trettio år yngre.

När Alexandros insåg vad han bidragit till, ville han genast dra sig ur projektet. Han kände att han inte kunde bära att utsätta denna varelse för de handlingar som krävdes av honom.

Inspirerad av Alexandros men drivet av sina egna motiv, hade Haruto i hemlighet säkerhetskopierat Alexandros neurala nätverk. Hans avsikt var att prägla detta nätverk i en hel grupp kloner, utvalda från den vanliga mängden av testobjekt som anlände via olika kanaler till projektet. Det var Harutos förhoppning att denna grupp skulle ha en större chans att lyckas än den enskilda klonen av Alexandros.

Men han var också medveten om att Alexandros aldrig skulle godkänna en sådan plan. Därför höll han projektet hemligt, avsett endast som en nödlösning.

## Nikandros

Alexandros klon, som antog namnet Nikandros, hade till skillnad från Alexandros inga avsikter att överge projektet. Med samma beslutsamhet som Alexandros hade uppvisat bara några veckor tidigare, var Nikandros bestämd i sina avsikter. Till slut gav Alexandros efter och tillät Nikandros att infiltrera *Aurora*-komplexet, med användning av Alexandros eget passerkort.

Strategin verkade till en början framgångsrik, och operationen fortlöpte smidigt utan större hinder. Tills [morgonen den 13:e oktober](the-situation.md), då allting plötsligt gick fel.
