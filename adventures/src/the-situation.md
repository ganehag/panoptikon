# Situationen

Innan du fortsätter med denna text, rekommenderar vi starkt att du först läser karaktärsbeskrivningarna för [Alexandros Mavridis](character-alexandros-mavridis.md) och [Cassian DeVinter](character-cassian-devinter.md), och gör det i den angivna ordningen.

## Styrelsen

Trots Alexandros Mavridis försiktighet hade hans handlingar inte undgått uppmärksamhet från vissa andra styrelsemedlemmar.

Evelyn O'Sullivan, en resolut kvinna som ansåg att hon själv förtjänade posten som styrelseordförande framför Alexandros, höll noggrant ögonen på honom genom sitt eget nätverk av kontakter och informatörer. När Alexandros oväntat besökte *Vitalis*, lät hon följa efter honom. Upptäckten av Projekt Rosengård såg hon inte som ett problem utan snarare som en möjlighet. Inom projekt Rosengård såg hon potentialen att rädda tusentals liv, bland de som kunde betala och som som förtjänade denna möjlighet.

En annan styrelsemedlem, Ana Maria Rivera, fick också vetskap om projekt Rosengård, men inte genom ett omfattande nätverk likt Evelyn O'Sullivans, utan direkt från Evelyn själv, då hon hade låtit avlyssna Evelyns telefon. Ana Maria hade aldrig kunnat föreställa sig att hon skulle snubbla över en hemlighet av denna storlek. Hon var överväldigad av upptäckten, särskilt eftersom hon nyligen hade diagnostiserats med bukspottkörtelcancer, och projekt Rosengård framstod som hennes potentiella räddning. När det blev klart för henne att Alexandros planerade att offentliggöra information om projektet och dess olagliga kloningsverksamhet, bestämde hon sig för att han måste stoppas.

Genom kontakter hemma i Colombia anlitade hon en lönnmördare, Javier Escobar, för att eliminera Alexandros Mavridis innan han hade chansen att förstöra hennes enda hopp om räddning.

- Alexandros håller sig borta.
- Lönnmördaren hittar Alexandros, eller snarare Nikandros.
- Lyckas inte hitta något passande tillfälle och det slutar med att Nikandros blir skjuten i entrehallen på Aurora.
...

### Styrelseledamot

- **Amara Okoye:** Kvinna från Nigeria. Amara är en framstående affärskvinna inom energibranschen.
- **Liu Wei:** Kvinna från Kina. Liu är en veteran inom finansvärlden.
- **Ana Maria Rivera:** Kvinna från Colombia. Ana Maria har en stark bakgrund inom internationell handel.
- **Evelyn O'Sullivan:** Kvinna från Irland. Evelyn är en innovativ ledare inom farmaceutiska industri.
- **Rajesh Patel:** Man från Indien. Rajesh är en framstående entreprenör och pionjär inom mjukvaruutveckling.
- **Jordan Taylor:** Man från Australien. Jordan är en erfaren ledare med ursprung från telekommunikationssektorn.

## Morgonen den 13:e oktober

Alexandros Mavridis, var i sin stuga vid sjön Skjeldbreivatnet i Norge, på morgonen den 13:e oktober. Natten hade varit full av hemska drömmar, arbetet de senaste veckorna hade helt tagit slut på hans energi och han kände sig knäsvag där han satt på sängkanten vid sju minuter över fem på morgonen. Det var mörkt ute, solen skulle inte gå upp ännu på ett par timmar.

Han skulle precis till att resa på sig när telefonen ringde. Chockad över att någon visste att han befann sig i djupaste Norge fick honom att avvakta innan han svarade. Han förblev tyst vid luren, och en okänd röst meddelade kort "Ditt drag" innan samtalet avbröts.

Genom olika kanaler lyckades Alexandros, under dagen pussla ihop vad som hade hänt;

[Nikandros](character-alexandros-mavridis.md#nikandros) hade hittats mördad i entrehallen på *Aurora*. När Panoptikons egna sjukpersonal fört undan honom så hade fingeravtrycken identifierat honom som Alexandros Mavridis. Att det var en individ långt yngre än Alexandros verkade inte ha orsakat några röda flaggor. I alla fall inte för stunden. Men det var bara en tidsfråga innan någon skulle ställa de rätta frågorna.

Alexandros kontaktade genast [Haruto Watanabes](character-alexandros-mavridis.md#haruto-watanabes) med instruktioner om att bränna allt som inte redan var förstört.

## Haruto Watanabes plan-B

När Haruto Watanabe fick samtalet från Alexandros Mavridis var han mitt i arbetet med sitt hemliga projekt. Han hade stött på flera svårigheter och insåg att det var extremt komplicerat att prägla en individ vars DNA inte matchade den neurala värden. Trots detta, trodde Haruto att han hade hittat lösningen.

När Alexandros beordrade nedstängning och förstöring av alla bevis såg Haruto en möjlighet att genomföra sin plan B. Eftersom det inte fanns någon ny, opräglad grupp individer tillgänglig, valde Haruto istället att ta flera testobjekt och undertrycka deras befintliga präglingar innan han applicerade Alexandros neurala nätverk på dem.

Testobjekten utgjordes av individer som nyligen avlidit och som, genom en förmånlig livförsäkring, donerat sina kroppar och implicit även medvetanden till Panoptikons experiment.

Då det verkade som att resultatet levde upp till förväntningarna, skickade en utmattad Haruto hela gruppen till *Aurora*, under skenet att det var en grupp livegna som skulle arbeta för Panoptikon.

Det Haruto inte insåg var att gruppens aktivering den 20:e oktober var dömd att misslyckas. Ompräglingen hade inte fungerat och Haruto var omedveten om att det i princip var omöjligt att undertrycka en tidigare prägling. Resultatet blev att hela gruppen drabbades av omfattande minnesförlust, och präglingen av Alexandros neurala nätverk på individerna nästan helt uteblev.

## Rollpersonerna

Det här är Haruto Watanabes plan-B, en grupp av splittrade, rädda och förvirrade individer som spelarna antar rollerna som. Omedvetna om vad som har hänt de senaste månaderna, plågade av märkliga drömmar och drivna av ett mål de inte kan förstå eller förklara.

*Välkommen till Panoptikon.*
