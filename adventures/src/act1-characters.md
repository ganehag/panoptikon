# Karaktärer

Nedan presenteras de individer som spelarna potentiellt kan interagera med under denna akt.

## Ante Niia

**Roll:** Träningsinstruktör

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    12               |        16           |       10            |    17               |     5               |

Ante Niias muskulösa, långa gestalt och mörkbruna, axellånga hår ger honom ett starkt och nästan vilt intryck. Men bakom det skrämmande yttre finns ett hjärta av guld. Som träningsinstruktör och rehabiliteringsspecialist strävar Ante efter att främja personalens fysiska och mentala hälsa. Han bemöter kvinnor med professionalism och värme, men hans fysiska styrka och omedvetna närmanden kan ibland skapa missförstånd hos manliga klienter.

## Alexandros Mavridis

**Roll:** Styrelseordförande för Panoptikon.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    ?                |        ?            |        ?            |    ?                |     ?               |

Det är lite som är känt om Alexandros Mavridis. Han är en hemlighetsfull individ som sällan gör sig till känna. En medellång man med kort silverhår och ett slätrakat ansikte och en bister min.

## Cassian DeVinter

**Roll:** Säkerhetsvakt.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    8                |        18           |       6             |    10               |     4               |

Cassian DeVinter, Panoptikons icke-binära säkerhetsvakt, är känd för sin professionalism och gåtfullhet. Med en mognad som överstiger hens unga ålder, hanterar Cassian säkerhetsuppgifter med lugn effektivitet. Asexuell och privat, avvisar hen alla romantiska närmanden och håller personliga detaljer för sig själv. Cassian är ofta sedd patrullerande i Panoptikons anläggningar, alltid klädd i en distinkt svart uniform.

## Erik Lundberg

**Roll:** Bibliotikarie

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    12               |        16           |       6             |    14               |     5               |

Erik Lundberg är bibliotekarien som sköter Panoptikons omfattande bibliotek på Aurora-komplexet. Med en stillsam och reflekterande personlighet, har han en nästan encyklopedisk kunskap om samlingarna i biblioteket. Lundberg, som är i sina sena fyrtiotal, är känd för sitt noggranna sätt och sin förmåga att hjälpa till med att hitta även de mest obskyra referenserna. Han är en pålitlig källa till information och en värdefull resurs för alla som söker kunskap inom komplexet.

## Farah Farzaneh (Dr.)

**Roll:** Allmänmedicinläkare på Vårdpaviljongen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    15               |        17           |       10             |    16              |     8               |

Dr. Farah Farzaneh är känd för sin medicinska expertis och sitt engagemang för patienternas välbefinnande på Aurora-komplexets vårdavdelning. Hon utmärker sig genom att kombinera skicklig diagnos och behandling med en förmåga att skapa trygghet. Som förespråkare för en holistisk hälsosyn leder hon hälsopromotion bland personalen. Farzaneh är även känd för att vara morgonpigg och ofta den första på plats.

### Morgonen den 13:e oktober.

- Det var Farzaneh som kallades till entréhallen morgonen den 13:e oktober då kroppen upptäcktes.

### Identiteten på den avlidna individen i entrehallen

- Kroppen tillhör ingen annan än [Alexandros Mavridis](act1-characters.md#alexandros-mavridis). Denna information kan erhållas genom att övertyga Farzaneh eller genom att olovligen tillgå journalanteckningar.

### Lappen i Mavridis hand

- Den enda personen som känner till texten på lappen som hittades i Mavridis hand är Dr. Farzaneh. På lappen stod endast ett ord: "Rosengård".


## Fia Lieu

**Roll:** Sekreterare på Forskningsavdelningen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    11               |        10           |       15            |    9               |     12              |

Fia Lieu är en imponerande ung kvinna, vars långa, nattsvarta hår flyter fritt i motsats till många andra kvinnors uppsatta frisyrer på Aurora. Hennes asiatiska ursprung framhäver hennes slanka och långa figur, vilket placerar henne på samma höjd som de män som beundrar henne. Detta är något hon sällan missbrukar, men ändå använder till sin fördel nästan varje dag. Fia ser sig för närvarande i ett öppet förhållande med [Joel Torvil](act1-characters#joel-trovil).

### Blomman från Torvil

- När Joel Torvil gav Fia en blomma, insåg hon genast att den var giftig. Hon bad honom direkt att kasta bort den.

### Intresse för botanik

- Fia har nyligen fått ett intresse för botanik, vilket ofta leder henne till [Oasen](act1-oasis.md) där hon finner ro i att observera [Ingrid Fosse](act1-characters.md#ingrid-fosse) arbeta med plantorna. Hon uppskattar speciellt de stunder då hon kan sitta på en bänk och förlora sig i det lugna arbetet i rabatterna.

### Sexuell läggning

- Fia gillar män, framför allt för de saker hon kan få dem att göra för henne. Dock har hon ännu inte erkänt för sig själv att hennes blickar ofta vilar längre på kvinnor än män, en insikt hon ännu inte helt har accepterat.

## Gustav Lindholm

**Roll:** Operationschef för Kommunikationsavdelningen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    11               |        14           |       7             |    11               |     6               |

Gustav Lindholm, över 50 år, har en tanig men energisk gestalt. Hans utseende och rörelser avslöjar ett liv av oupphörligt arbete och utmaningar. Hans hårfria skalp glänser i rummets ljus, och hans ansikte visar spår av många års ansträngningar. Gustavs närvaro utstrålar tyngd och respekt; hans varje ord och beslut verkar vara frukten av en livstids erfarenhet. Som en drivande kraft inom kommunikationsavdelningen, är hans dedikation till arbetet uppenbar.

## Ingrid Fosse

**Roll:** Trädgårdsmästare med ansvar för Trädgårdsoasen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    16               |        14           |       18            |    17               |     6               |

I sina tidiga tjugoår är Ingrid Fosse en strålande närvaro i Trädgårdsoasen på Aurora. Hon kombinerar ungdomlig entusiasm med en imponerande kunskap om växter, en arvedel från sin morfar som tidigare innehade samma roll. Ingrid, med sin pedagogiska talang, är ivrig att dela med sig av sin visdom och visa spelarna runt i oasen. Hon ger gärna tips om skötseln av olika växter och varnar om dem som är giftiga, allt med ett engagemang och en värme som smittar av sig.

### Partnerskap

- Ingrid Fosse har, ur hennes perspektiv, nyligen avslutat ett förhållande som för omgivningen verkar ha varit över sedan ett år tillbaka. Relationen, som var med både en man och en kvinna några år äldre än henne från den lilla byn Skaulo norr om Gällivare, sträckte sig över nästan två år. Uppbrottet har lämnat Ingrid med ett öppet sår och en tvekan till att återigen öppna upp den delen av sitt hjärta, i rädsla för att återigen bli sårad.

### Fotavtryck i rabatterna

- När spelarna uppsöker Oasen, kan det vara lämpligt att Fosse är frustrerad över att någon trampat runt i rabatterna. Speciellt bland de giftiga blommorna.

- Om spelarna frågar Fosse om vilka som brukar besöka Oasen kan hon nämna [Joel Torvil](act1-characters.md#joel-torvil), som ständigt frågar henne om olika plantor, deras ursprung etc. Något som Torvil gjorde dagligen fram till för cirkla en månad sedan.

### Växter i Oasen

- **Monstera deliciosa** (Fönsterblad) - Känd för sina stora, hjärtformade blad med unika fenestreringar (hål och skårningar). En populär dekorativ växt i många hem och tropiska miljöer.
- **Philodendron bipinnatifidum** (Trädphilodendron) - Har stora, djupt indelade blad och är en iögonfallande växt som kan bli en dramatiskt stor del av inredningen i en tropisk oas.
- **Strelitzia reginae** (Paradisfågelblomma) - Känd för sina spektakulära blommor som liknar en färgglad fågels huvud, vilket ger en exotisk och tropisk känsla till varje samling.
- **Ficus lyrata** (Fiolfikus) - Med sina stora, glänsande blad och robusta stam, är fiolfikusen en imponerande växt som bidrar till den tropiska atmosfären.
- **Cycas revoluta** (Sagopalm) - Trots sitt namn är det inte en riktig palm, utan en cykad som ger en prehistorisk känsla med sina tjocka, fjäderliknande blad.

## Joel Torvil

**Roll:** Analytiker på Forskningsavdelningen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    11               |        16           |       11            |    15               |     10              |

Joel Torvil är en analytiker på Forskningsavdelningen, känd för sin metodiska och noggranna arbetsmetod. Han är en rättfram man med ett stort hjärta, ständigt fylld av kärlekssorg. Efter månader av obesvarad förälskelse i [Ingrid Fosse](act1-characters.md#ingrid-fosse), vände Joel blicken mot [Fia Lieu](act1-characters.md#fia-lieu). Fia, som såg fördelar i Joels uppmärksamhet, gick med på ett förhållande.

### Blomincidenten i Oasen

Joel Torvil valde en särskilt vacker, men giftig blomma från Oasen den 11:e oktober i syfte att ge den till [Fia Lieu](act1-characters.md#fia-lieu). När han försökte överlämna blomman, påpekade Fia direkt dess giftighet. Joel drabbades av förgiftningssymptom efter kontakt med blomman, vilket ledde till att han blev sjukskriven fram till den 25:e oktober.

### Sjukskrivningen

Joels sjukdom är genuin och ett direkt resultat av hans interaktion med den giftiga blomman. Hans tillstånd och sjukskrivning kan bekräftas genom en olovlig granskning av journalerna på Vårdavdelningen.

## Klara Hammarskjöld

**Roll:** Sekreterare till Laila Kinnunen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    13               |        17           |       11            |    14               |     13              |

Klara Hammarskjöld, i åldern mellan 20 och 30 år, utstrålar ung professionalism. Hon bär en ljus blus och mörkblå kavaj med en koordinerad kjol, kombinerande elegans med funktionalitet. Hennes diskreta och stilsäkra skor speglar hennes praktiska sinnelag och uppmärksamhet på detaljer. Klara har en ljus, nästan porslinsartad hudton som kontrasterar mot hennes eldröda hår, uppsatt i en stram knut. Hennes utseende är polerat och professionellt.

## Laila Kinnunen

**Roll:** Direktör för Kommunikationsavdelningen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    15               |        18           |       14            |    9                |     7               |

Laila Kinnunen är en auktoritativ och kurvig kvinna som utmärker sig trots sin korta längd. Hennes safirblå, skarpsinniga ögon speglar intelligens och förmågan att genast genomskåda andra. Lailas klädsel är skräddarsydd och sofistikerad, vilket förstärker hennes ledarposition. Hon utstrålar en respektinjagande elegans som kommanderar uppmärksamhet och ibland även rädsla.

## Pontus Lindqvist

**Roll:** Sköterska på Vårdpaviljongen.

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    12               |        16           |       11            |    17                |     6               |

Pontus Lindqvist är en dedikerad och godtrogen sköterska på Vårdpaviljongen i Aurora-komplexet. Känd för sin medkänsla och professionalitet, ger han oumbärligt stöd till både kollegor och patienter. Närmare 30 år gammal, med en lugn och stabil närvaro, är Pontus en pålitlig och omtyckt del av vårdteamet. Han kombinerar teknisk skicklighet med ett genuint intresse för patienternas välbefinnande, vilket gör honom till en uppskattad resurs på vårdavdelningen.

### Alexandros Mavridis journal

- Journalen kan erfås genom att övertyga den godtrogne [Pontus Lindqvist](act1-characters.md#pontus-lindqvist) att visa den för rollpersonerna.

## Seppo Korhonen

**Roll:** Vaktmästare

| **Öppenhet**        | **Samvetsgrannhet** | **Extraversion**    | **Vänlighet**       | **Neuroticism**     |
|:-------------------:|:-------------------:|:-------------------:|:-------------------:|:-------------------:|
|    8                |        18           |       2             |    10               |     4               |

Seppo Korhonen är en av Panoptikons vaktmästare, en man som tar sitt arbete på största allvar. Trots att han är djupt introvert och föredrar att hålla sig i bakgrunden, är Seppo känd för sin otroliga samvetsgrannhet och noggrannhet i allt han gör. Han är personen som ser till att allt i Aurora-komplexet fungerar som det ska.
