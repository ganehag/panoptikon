# Ledtrådar och hemligheter

Under spelets gång är det viktigt att väva in ledtrådar som gradvis avslöjar spelarnas verkliga mål – vilket överraskande nog inte är att ägna ett decennium åt att vara flitiga arbetare för Panoptikon. Dessa ledtrådar bör naturligt flätas in i berättelsen genom interaktioner med spelledarkaraktärer, oväntade vändningar i handlingen, eller genom spelarnas egna initiativ och beslut.

```admonish info title="Målen med akt 1"
- Spelarna ska bli varse att Styrelseordförande *Alexandros Mavridis* har dött och att det kanske var mord.

- Spelarna ska bli vän med Cassian DeVinter och bli varse att hen har något annat i kikaren än bara sitt jobb.
```

## Situationen



## Ledtrådar

Ledtrådar syftar till att skapa vägvisare för spelarna och peka dem i rätt riktning.

- Bland anställda på Panoptikon cirkulerar viskningar om en incident i entréhallen tidigt på morgonen den 13:e oktober. En tillsynes livlös man påträffades, vilket har skapat både oro och nyfikenhet.

- Antingen Klara eller en annan spelledarkaraktär (förutom Cassian) kan påpeka att det finns ett kulliknande hål i en av väggarna i entréhallen.

- Under vissa nätter upplever enstaka spelare drömmar om ett dunkelt, men inte helt mörkt rum, där flera diffusa gestalter talar till dem på ett främmande språk.

- En spelledarkaraktär på kommunikationsavdelningen kan nämna att Klara har varit ovanligt glad den senaste månaden.

- Rollpersonernas minnesförlust bör motivera dem att besöka Vårdpaviljongen. Om de inte gör det frivilligt, kan en mindre olycka hända någon av dem, vilket leder dem mot vårdavdelningen.





## Utdragna hemligheter

### Hemligheten bakom rollpersonernas minnesförlust

Konceptet med rollpersonernas minnesförlust är designat för att vara en återkommande gåta som följer dem genom hela äventyret, ända fram till den avslutande akten. Den här hemligheten är avsedd att skapa en känsla av mystik och driva spelarnas utforskande av berättelsen och deras egna bakgrunder.

#### Ledtrådar

- Om någon av rollpersonerna blir undersökta på Vårdpaviljongen hittas inget som förklarar deras minnesförlust. Men då de för övrigt verkar vara fullt funktionella att arbeta måste de arbeta.

### Mysteriet kring Alexandros Mavridis död

Alexandros Mavridis död var resultatet av ett mord utfört av en än så länge anonym gärningsperson, och hans kropp upptäcktes i entréhallen den tidiga morgonen den 13 oktober. Det är inte förrän i [Akt 3](act3.md) som spelarna kommer att få svar på denna gåta.

#### Ledtrådar

- Beroende på när rollpersonerna genomsöker entrehallen sedan händelsen den 13:e oktober, kan de stöta på olika stadier av ett mystiskt hål i väggen. Det kan vara ett färskt hål som ser ut som ett kulhål utan någon kula, en [vaktmästare](act1-characters.md#seppo-korhonen) som är i färd med att reparera det, eller en nyligen lagad fläck där hålet tidigare varit. Kulan som orsakade hålet är försvunnen och måste ha avlägsnats av skytten.

- Individen som tros vara Mavridis i denna akt är en dubbelgångare. Detta kan upptäckas om spelarna har fått en repor med Cassian DeVinter.

### Drömmarnas betydelse

Drömmarna som rollpersonerna upplever är direkt kopplade till deras minnesförlust. Mysteriet kring dessa drömmar och minnesförlusten kommer att lösas samtidigt.

### Rosengård

Termen "Rosengård" förblir en olöst gåta genom hela äventyret, inbjudande spelarna till djupare efterforskningar och spekulationer. Möjligheten finns att denna hemlighet kan utforskas ytterligare eller till och med avslöjas i en framtida kampanj.

```admonish info title="Sökandet efter Rosengård"
Om spelarna vill leta efter Rosengård, har du som spelledare två alternativ: antingen låta sökandet leda till inget av värde eller presentera dem för en rad möjligheter där ingen tycks vara den rätta.
```


## Aktspecifika hemligheter

#### Ledtrådar

- Det var Farzaneh som kallades till entréhallen morgonen den 13:e oktober.

### Lappen i Mavridis hand

När Mavridis kropp upptäcktes, höll han en lapp i handen. Innehållet på lappen nämns i hans journal, men dess exakta text är överstruken.

### Innehållet på lappen

Den enda personen som känner till texten på lappen som hittades i Mavridis hand är Dr. Farzaneh. På lappen stod endast ett ord: "Rosengård".

### Brist på information i journalen

Dr. Farzaneh fick order om att stryka stora delar av journalen som berör Mavridis. Att namnet på Mavridis på en plats lämnades oförändrat var ett misstag.

- Det saknas två blad i journalen. Dessa går inte att spåra. Det är Cassian DeVinter som har lagt beslag på dessa sidor.

### De saknade journalbladen

Cassian DeVinter har diskret säkrat två kritiska sidor från Alexandros Mavridis journal före Dr. Farah Farzanehs påtvingade censurering. Dessa sidor innehåller detaljer som finger- och tandavtryck, vilka Cassian håller gömda. Ytterligare har DeVinter separat tillgång till Mavridis äldre fingeravtryck från en incident i hans ungdom. En analys visar att dessa äldre avtryck inte matchar de i journalbladen, vilket leder till frågor om Mavridis sanna identitet och de omständigheter som omgav hans död.

### Direktiven till Farzaneh att censurera

Detaljerna kring vem som gav Farzaneh hennes instruktioner är oklara. Källan till ordern eller orsaken till deras kritiska natur förblir en hemlighet.

### Varför är Farzaneh så rädd att förlora sitt jobb?

Hon använder företagets resurser för att producera en stabiliseringsmedicin för sin 9 åriga son. Utan denna medicin, som är högst experimentiell kommer pojken att dö.

### Klara Hammarskjölds relation

Klara Hammarskjöld är i en relation med sin chef, Laila Kinnunen.

### Anledningen till Laila Kinnunens relation med Klara Hammarskjöld

Med tiden har Laila Kinnunen kommit till insikten att hennes tjugoåriga äktenskap inte längre ger henne de känslomässiga upplevelser hon söker. I sin längtan efter något som kan bryta den monotonin finner hon nyfikenhet och upprymdhet hos Klara, vilket leder till deras förhållande.

### Varför rotar Cassian DeVinter i detaljerna kring Mavridis mord?

Det förblir en hemlighet i denna akt vad som är Cassians sanna mål. Hen anlände till Aurora en vecka innan spelarna (den 14:e oktober). Efter att blivit förflyttad från Meridian-komplextet på Gibralta till det kalla Norden.

### Varför blev Cassian förflyttad?

För att i hemlighet undersöka omständigheterna kring Mavridis död.

## Vem jobbar Cassian för?

Panoptikon. Fast inom en grupp som går med namnet "Ledningsgruppen för krishantering" och som agerar i stort som en egen organisation.

### Avtrycket i blomsterrabatten

Det upptäckta fotavtrycket i blomsterrabatten har lämnats av Joel Torvil, en ung man som bröt mot reglerna genom att plocka en blomma till en kollega han är förälskad i.

